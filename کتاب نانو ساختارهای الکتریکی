افشین رشید در کتاب نانو ساختارهای الکتریکی این مبحث از علم پرکاربرد الکترونیک را تشریح می‌کند و ساختار و عملکردهای آن را توضیح می‌دهد.

پایه اصلی نانو تکنولوژی بر استفاده از مواد است. هر ماده‌ای در فضا دارای سه بعد طول، عرض و ارتفاع است. اگر در ماده‌ای حداقل یکی از این سه بعد در محدوده نانومتری باشد به آن یک ماده، یک نانو ساختار گویند. در مورد محدوده نانومتری تعریف پذیرفته شده‌ای وجود ندارد اما یک تعریف مقبول‌تر محدوده‌ای بین یک تا صد نانومتر است. حتی با وجود ابعاد چند صد نانومتری در یک ماده، باز هم آن را یک نانو ساختار می‌نامند.

در واقع تعریف ناحیه 1 تا 100 نانومتر برای داشتن یک تعریف و استاندارد است. این تقسیم بندی نانو مواد (نانو ساختارها) یک تقسیم‌بندی ظاهری و بی‌ارزش نیست. این سه نوع نانو ساختار، هم از جهت سنتز و تولید، و هم از جهت خواص و کاربرد‌ها تفاوت‌های اساسی با هم دارند. به طور کلی خواص الکتریکی، نوری، مغناطیسی، سطحی و غیره این سه ساختار با یکدیگر تفاوت‌های اساسی دارند و بالطبع کاربرد هایشان نیز متفاوت است. از نانو ساختارهای یک بعدی می‌توان برای ادَوات الکترونیکی استفاده کرد در حالی که برای نانو مواد صفر بعدی و دو بعدی چنین کاربردی وجود ندارد.

هر جرم و ماده‌ای که در دنیای فانی بوجود آمده دارای ابعاد مختلف فیزیکی؛ شیمیایی؛ ساختاری؛ می‌باشد و این مهم در علوم نانو به خصوص نانو الکترونیک برای بوجود آوردن ادوات و نانو مواد جدید بیشتر مورد توجه قرار گرفته است. 

در بخشی از کتاب نانو ساختارهای الکتریکی می‌خوانیم:

نانو مواد تک بعدی دارای دو بعد در مقیاس نانو و یک بعد آزاد می‌باشند. نانو سیم‌ها، نانو میله‌ها، نانو لوله‌ها، نانو الیاف همگی جز مواد نانو ساختار تک بعدی می‌باشند. عوامل تاثیرگذار روی خواص نانو ساختارهای تک بعدی، جنس و نسبت
طول به قطر (d/L) آن می‌باشند. مهم‌ترین ویژگی نانو ساختارهای تک بعدی فلزی هدایت الکتریکی آن‌ها در راستای محور سیم است. نانوسیم‌ها کاربرد‌های زیادی در بخش‌های مختلف مانند ساخت رایانه‌های بسیار کوچک با سرعت بسیار با، ساخت لیزرهای بسیار کوچک، تشخیص بیماری‌ها، حافظه‌های مغناطیسی و... دارند.

